---
author: "Marius"
title: "Wat ik heb geleerd van beginnen als freelancer"
url: "/posts/freelance-tips"
date: "2022-01-01"
description: "Werken als Mendix freelancer"
tags: ["Mendix", "Career"]
credits: 
    author: "JSapi"
    url: "https://unsplash.com/@carlevarino?utm_source=unsplash&utm_medium=referral&utm_content=creditCopyText"
    text: "Hero image by"
cover:
  image: "/posts/images/usefultools/header.jpg"
  alt: "Hero image for top tips for speeding up your Mendix development"
draft: true
---

In september 2021 begon ik als Mendix freelancer. Hier ging echter een lang gedachteproces aan vooraf. Al toen ik voor het eerst begon als Mendix ontwikkelaar in loondienst was dit een langetermijnplan van mij. Hier had ik een aantal redenen voor. Ten eerste sprak de vrijheid van freelancen mij aan. 

## Als freelancer moet je zelf je administratie doen
Eigenlijk vond ik dit al met al tegenvallen. Je kunt dit op heel veel verschillende manieren aanpakken. Ik heb graag alles goed op orde. Daar komt dan veel uitzoekwerk bij kijken. Je moet weten hoe de belastingen werken, hoe je je facturen verwerkt en hoe je je uren goed registreert. Je moet weten wat het urencriterium is en wat het voor je betekent. Je moet weten hoe je een auto op de zaak zet, en of dat handiger is dan je auto prive rijden en de kilometers zakelijk declareren. Vervolgens moet je ook weten hoe je dit alles correct registreert in je administratie.

Daarnaast moet je ook verzekeringen regelen, over je pensioen nadenken, etc. etc. 

Daar moet bij gezegd worden dat een goed boekhoudprogramma je al veel werk uit handen neemt. Je kunt ook een boekhouder nemen, hoewel ik daar zelf niet voor gekozen heb. En het grootste deel van het werk is eenmalig uitzoekwerk. Als vervolgens alles loopt, dan loopt het. Iedere maand ben ik tien minuten bezig mijn uren te registreren en mijn facturen in mijn boekhoudprogramma te zetten. 

## Als freelancer moet je zelf aan opdrachten komen
Dit is het grootste twijfelpunt voor de meeste mensen (inclusief ikzelf) om de stap te zetten. Voor mij was dit uiteindelijk zo gepiept. Zodra ik serieus op zoek ging kwam er toevallig een leuke opdracht voorbij waar ik op reageerde en waar ik direct aan de slag kon. Er zijn heel veel bedrijven die mensen zoeken en zodra je je in dat wereldje gaat verdiepen ontdek je vanzelf alle mogelijkheden. Ik ben inmiddels ook al meerdere malen benaderd door mensen uit mijn netwerk die lazen dat ik freelancer werd en in hun lopende projecten nog wel iemand zochten. Er is een enorme vraag naar ervaren ontwikkelaars en er is dus een ruim aanbod aan projecten om uit te kiezen. Maar natuurlijk geldt: YMMV. Het is natuurlijk afhankelijk van je eigen initiatief, ervaring en locatie. Over het algemeen wordt er van een freelancer wel een bepaalde mate van zelfstandigheid verwacht. Omdat je niet in dienstverband zit gaat de opdrachtgever zelf niet in je investeren zoals een traditionele werkgever dat zou doen. Je bent zelf verantwoordelijk voor je ontwikkeling. Je hebt dus ook geen bila's en andere verplichtingen waar veel freelancers een hekel aan hebben. 

### Tussenpartijen
Ook door tussenpartijen word ik veel benaderd voor projecten. Ik heb veel contact gehad met recruiters waar ik uiteindelijk nooit iets aan heb gehad. Zelf probeer ik het zonder tussenpartij als een recruiter te regelen. Ik heb begrepen dat je voor sommige opdrachten er niet onderuit komt, bijvoorbeeld bij de overheid. Die willen het vaak per se via een broker laten lopen. Zelf nog geen ervaring mee. Ik heb nu een contract direct bij de klant. 
Tussenpartijen snoepen altijd een deel van je uurtarief af. Dit kan erg varieren van 30% (zoals in een midlance constructie) tot 3 euro per uur (via Headfirst). Ik vind het zelf hoe dan ook erg zonde van het geld gezien de hoeveelheid werk die ze over het algemeen voor je verrichten. 

### Portalen

## Als freelancer heb je geen directe collega's meer
Als je werkt in loondienst via een detacheerder heb je vaak de detacheerder als 'thuisbasis'. Je hebt dan altijd je directe collega's om op terug te vallen met vragen. Dit valt als freelancer weg. Je bent afhankelijker van de opdracht en de mensen die daar rondlopen. Wel zoeken freelancers elkaar gauw op en zijn er altijd communities te vinden. In het geval van Mendix heb je bijvoorbeeld de Mendix Community op Slack, waar je in ieder geval buiten je opdracht contact kunt hebben met mensen in de community. 
