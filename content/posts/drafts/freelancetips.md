---
author: "Marius"
title: "Wat ik heb geleerd van beginnen als freelancer"
url: "/posts/freelance-tips"
date: "2022-01-23"
description: "Werken als Mendix freelancer"
tags: ["Mendix", "Career"]
#credits: 
#    author: "JSapi"
#    url: "https://unsplash.com/@carlevarino?utm_source=unsplash&utm_medium=referral&utm_content=creditCopyText"
#    text: "Hero image by"
#cover:
#  image: "/posts/images/usefultools/header.jpg"
#  alt: "Hero image for top tips for speeding up your Mendix development"
draft: true
---

In september 2021 begon ik als Mendix freelancer. Hier ging een lang gedachteproces aan vooraf. Al toen ik voor het eerst begon als Mendix ontwikkelaar in loondienst was dit een langetermijnplan van mij. Hier had ik een aantal redenen voor. Ten eerste sprak de vrijheid van freelancen mij aan. 

## Als freelancer moet je zelf je administratie doen
Eigenlijk vond ik dit al met al tegenvallen. Je kunt dit op heel veel verschillende manieren aanpakken. Ik heb graag alles goed op orde, maar daar komt veel uitzoekwerk bij kijken. Je moet weten hoe de belastingen werken, hoe je je facturen verwerkt en hoe je je uren goed registreert. Je moet weten wat het urencriterium is en wat het voor je betekent. Je moet weten hoe je een auto op de zaak zet, en of het handiger is om je auto privé rijden en de kilometers zakelijk declareren. Daarnaast moet je ook verzekeringen regelen, over je pensioen nadenken, enzovoort. Vervolgens moet je ook weten hoe je dit alles correct registreert in je administratie.

Daar moet bij gezegd worden dat een goed boekhoudprogramma je al veel werk uit handen neemt. Ik gebruik zelf [MoneyMonk](https://www.moneymonk.nl/aanbeveling/marius13) waar ik erg tevreden over ben. Als je [deze](https://www.moneymonk.nl/aanbeveling/marius13) link gebruikt, krijg je het eerste jaar 50% korting (en ik een cadeaubon van 25 euro). Je kunt ook een boekhouder nemen, hoewel ik daar zelf niet voor gekozen heb. Wel heb ik bijvoorbeeld binnenkort een eenmalig gesprek met een boekhouder om het boekjaar 2021 door te nemen. 

Het grootste deel van het werk is eenmalig uitzoekwerk. Als vervolgens alles loopt, dan loopt het. Iedere maand ben ik tien minuten bezig mijn uren te registreren en mijn facturen in mijn boekhoudprogramma te zetten. 

## Als freelancer moet je zelf aan opdrachten komen
Dit is het grootste twijfelpunt voor de meeste mensen (inclusief ikzelf) om de stap te zetten. Voor mij was dit uiteindelijk zo gepiept. Zodra ik serieus op zoek ging kwam er toevallig een leuke opdracht voorbij op freelance.nl waar ik op reageerde en waar ik direct aan de slag kon. Er zijn heel veel bedrijven die mensen zoeken en zodra je je in dat wereldje gaat verdiepen ontdek je vanzelf alle mogelijkheden. Ik ben inmiddels ook al meerdere malen benaderd door mensen uit mijn netwerk die lazen dat ik freelancer werd en in hun lopende projecten nog iemand zochten. Er is een enorme vraag naar ervaren ontwikkelaars en er is dus een ruim aanbod aan projecten om uit te kiezen. Maar natuurlijk geldt: *YMMV*. Het is natuurlijk afhankelijk van je eigen initiatief, ervaring en locatie. 

Je kunt het ook omdraaien. Je mag je eigen opdrachten uitkiezen. Je bent niet afhankelijk van de salesafdeling van het bedrijf waar je werkt, maar je mag zelf kiezen wat je belangrijk vindt in een opdracht. De reisafstand, de grootte van het bedrijf of de mensen die er rondlopen. Vaak wordt er door detacheerders wel enige rekening mee gehouden, maar als puntje bij paaltje komt en er geen andere opdracht beschikbaar is, zal je toch een vervelende opdracht moeten doen. De werkgever heeft dan ook het recht om dat van je te eisen. Zint een opdracht als freelancer je niet? Dan stap je gewoon op. 

## Als freelancer moet je zelf je tarief bepalen


## Als freelancer moet je iets kunnen
Over het algemeen wordt er van een freelancer wel een bepaalde mate van zelfstandigheid verwacht. Bedrijven huren een freelancer in met de verwachting dat die snel *up and running* zal zijn. Omdat je niet in dienstverband zit gaat de opdrachtgever niet in je investeren zoals een traditionele werkgever dat doet. Je bent zelf verantwoordelijk voor je ontwikkeling. Maar je hebt dus ook geen bila's en andere verplichtingen waar veel freelancers een hekel aan hebben. 

In mijn ervaring geeft het meer voldoening om aan je eigen ontwikkeling te werken als freelancer. In loondienst wordt je vaak van hogerhand doelen opgesteld, waar je niet per definitie achter staat. Of misschien wel achter het idee, maar niet achter de uitvoering. Als je in loondienst iets gaafs doet, draag je bij aan de prestige van het bedrijf. Als freelancer draag je bij aan je eigen 'merk'. Dat geeft mij meer voldoening. Zo ben ik als freelancer begonnen met het schrijven van artikelen en blogposts. Daarbij werk ik aan mijn eigen naamsbekendheid binnen het wereldje. In loondienst publiceert het bedrijf zo'n artikel en draagt het bij aan de naamsbekendheid van het bedrijf. 

## Als freelancer heb je geen directe collega's meer
Als je werkt in loondienst via een detacheerder heb je vaak de detacheerder als 'thuisbasis'. Je hebt dan altijd je directe collega's om op terug te vallen met vragen. Dit valt als freelancer weg. Je bent afhankelijker van de opdracht en de mensen die daar rondlopen. Wel zoeken freelancers elkaar gauw op en zijn er altijd communities te vinden. In het geval van Mendix heb je bijvoorbeeld de Mendix Community op Slack, waar je in ieder geval buiten je opdracht contact kunt hebben met mensen in de community. 

### Portalen

### Tussenpartijen
Ook door tussenpartijen word ik veel benaderd voor projecten. Ik heb gemengde ervaringen met recruiters. Sommigen doen erg hun best en denken met je mee. Anderen hebben je LinkedIn profiel nog niet eens bekeken voordat ze je een bericht sturen. Ik probeer het zelf zonder tussenpartij als een recruiter te regelen. Ik heb begrepen dat je voor sommige opdrachten er niet onderuit komt, bijvoorbeeld bij de overheid. Die willen het vaak per se via een broker laten lopen. Zelf heb ik daar geen ervaring mee. Ik heb nu een contract direct bij de klant. 
Tussenpartijen snoepen altijd een deel van je uurtarief af. Dit kan erg varieren van 30% (zoals in een midlance constructie) tot 3 euro per uur (via Headfirst). Ik vind het zelf hoe dan ook erg zonde van het geld gezien de hoeveelheid werk die ze over het algemeen voor je verrichten. 

## De stap zetten
Als je nog bezig bent de overweging te maken, is de eerste stap het aanvragen van een KvK-nummer. Zonder KvK-nummer kun je weinig. Je hebt hem voor bijna alles nodig. Doe dat zo snel mogelijk. Voor mezelf heb ik tijdens het opstarten bijgehouden wat er verder allemaal bij kwam kijken. Hoewel het per persoon kan verschillen waar je prioriteiten liggen, er zijn een aantal essentiële en een aantal optionele stappen. Het is aan jou zelf om te onderzoeken wat je nodig vindt. 

#### Administratie
* KvK nummer aanvragen
* Zakelijke rekening openen
* Boekhoudprogramma uitkiezen
* Boekhouder aannemen
* Laptop bestellen
* Website maken
* CV updaten
* LinkedIn bijwerken
* Zakelijk e-mail adres aanmaken
* NS Zakelijk aanvragen
* Template overeenkomst van opdracht opstellen (OvO)
* Office 365 licentie 
* Tankpas aanvragen 
* Groothandel passen aanvragen

#### Inschrijvingen verzekeringen
* Inschrijven ZZP Nederland of Ondernemerscollectief
* Arbeidsongeschiktheidsverzekering (AOV) 
* Aansprakelijkheidsverzekering bedrijven (AVB)
* Beroepsaansprakelijkheidsverzekering (BAV)
* Overlijdensrisicoverzekering (ORV) 
* Inschrijven ZZP marktplaatsen (freelance.nl, Headfirst, brainnet etc.)

#### Omzetten naar zakelijke rekening:
* Telefoonabonnement
* Internet- en televisieabonnement
* Autoverzekering
* Wegenbelasting
* ANWB
* Belastingdienst standaard rekeningnummer 


